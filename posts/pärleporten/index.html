<!doctype html>
<html lang="en">
<head>
<meta charset="utf-8">
<meta name="viewport" content="width=device-width, initial-scale=1.0">
<meta name="description" content="">
<title>Pärleporten (bokrecension)</title>
<link href="/prism-laserwave.css" rel="stylesheet">
<link href="/style.css" rel="stylesheet">
</head>
<body>
<nav>
<ul>
<li><a href="/">HOME</a></li>
<li><a href="/about">ABOUT</a></li>
<li><a href="/resume">RESUME</a></li>
</ul>
</nav>

<hr>
<header>
<h1>Pärleporten (bokrecension)</h1>
</header>
<main>
<div class="normaltext">
Ibland löptränar jag. Ännu mer sällan än jag löptränar deltar jag i löplopp. 
Den 30 September 2017 deltog jag i det första av de två lopp som jag fram tills 
dess ställt upp i i vuxen ålder; Härnö Trail - ett halvmaratonlopp, i Härnösand, 
på 20,8 km varav 840 höjdmeter. Det var jobbigt, väldigt jobbigt, men det är 
inte av den anledningen jag skriver det här inlägget.
<p>I samband med Härnö Trail övernattade jag hos en härjedaling, ursprungligen vän
till en vän, numera rent utav god kamrat i sig. Efter loppet firade vi (bedriften
att ta oss genom loppet) med bland annat pizza (om jag inte minns helt fel)
och öl. Mot kvällen urartade firandet till en väldigt lugn hemmafest till
vilken fler ångermanländska personer sökte sig. Därav följde att jag stiftade
en, relativt flyktig men ändock, bekantskap med en åldersneutral vegansk
fotograf, skribent, synthpopartist, m.fl. (jag har förmodligen utelämnat ett
flertal mer eller mindre viktiga yrkestitlar/sysselsättningar) nämligen
Maria-Therese Sommar.</p>
<p>I början på augusti 2018 släppte Maria-Therese Sommar sin debutroman Pärleporten
som e-bok och ljudbok och kan därmed även benämna sig författare. Jag har ingen
erfarenhet av ljudböcker, och har i nuläget inga planer på att införskaffa mig
någon sådan (ljudbok eller ljudbokserfarenhet), men inte allt för lång tid efter
släppet bestämde jag mig för att införskaffa e-boken vilken jag läste ut mer
eller mindre omgående i samband med min sommarsemester år 2018.</p>
<p>Pärleporten handlar om Asta, 83 år, som precis slagit ihjäl en man; och hennes
äventyr som konsekvens av dråpet/mordet (läs eller lyssna på boken för att
bilda din egen uppfattning om huruvida avlidandet var det ena eller det andra
eller något helt annat). Förutom småsaker, så som att jag ogillar stavningsvarianten
&quot;flört&quot; (jag föredrar &quot;flirt&quot;) och att det förekommer &quot;ofullständiga&quot; meningar
så som t.ex. &quot;Att bara gå bort och lämna allt.&quot; (vilket jag gärna läser i poesi
snarare än i prosa) så är Pärleporten en fantastiskt rolig och välskriven roman.</p>
<p>I det stora hela är Pärleporten fantastiskt lättläst. Det är nästan så att den
skulle kunna vara skriven för ungdomar, möjligtvis undantaget kärleksscener och
(redan nämnda) avlivanden. Man kastas också in i boken omgående och behöver inte
ta sig genom en jobbig inledning innan man börjar uppskatta boken, något som
inte är allt för ovanligt i andra böcker jag läst. (Eller snarare i böcker jag
börjat läsa och inte slutfört, &quot;Sagan om ringen&quot; till exempel.) Asta, som
person, är väldigt lätt att uppskatta och att relatera till. Trots att hon kanske
egentligen, rent objektivt och taget ur sitt sammanhang, borde vara en av de
sista man vill sympatisera med (hon är ju trots allt med om att ta livet av en
annan människa i ett tidigt skede av boken), fick i alla fall jag känslan av
att jag skulle handlat på samma sätt i de situationer Asta utsätts (och utsätter
sig) för. Rakt igenom är det en väldigt bra och trevlig bok som man gärna
sträckläser och som man i slutändan önskat att den varit längre (vilket jag
tycker är ett av de bättre betyg man kan ge på en bok i allmänhet). Jag är inte
en sådan som brukar skratta högljutt när jag läser, men denna bok gör det svårt
att hålla sig för skratt. Boken har vissa likheter med till exempel Fredrik Backmans<br>
&quot;En man som heter Ove&quot; och om man uppskattar den eller liknande böcker är jag
övertygad om att man även tycker om Pärleporten.</p>
</div>

</main>
<p>
<hr>
<footer>
<nav>
<ul>
<li>Copyright © 2024 Mikael Ivarsson</li>
</ul>
</nav>

</footer>
</body>
</html>
