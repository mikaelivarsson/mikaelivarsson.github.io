---
layout: post
title:  "Halvmisslyckad 3D-Utskrift"
categories: [3D, 3D-skrivare, friformning, friformsframställning, Anet, Anet A8, misslyckande, failure]
comments: true
---

Idag gav jag mig på att skriva ut lite fler förbättringar till min Anet A8. En spolhållare för filamentrullar så att jag kan ha filamentet monterat ovanpå skrivaren i stället för att ha det ståendes i ett stativ bredvid eller framför skrivaren. Det finns ett flertal varianter upplagda på [Thingiverse](https://www.thingiverse.com) och jag valde denna variant: <https://www.thingiverse.com/thing:2162266>

I [Cura](https://ultimaker.com/en/products/ultimaker-cura) lade jag in båda delarna bredvid varandra, den ena spegelvänd - enligt tips på Thingiversesidan; riktade in värmebädden, förvärmde bädd och munstycke och startade igång utskriften. Till en början såg det ut som vanligt, men efter en stund märkte jag att den ena hållaren inte fäste ordentligt mot utskriftsbädden. I och med att jag det då redan hunnit skriva ett antal lager och på grund av att den andra delen såg bra ut fortsatte jag ändå utskriften till färdigställande.

Slutresultatet kan ses på bilden nedan:

![Halvmisslyckad utskrift]({{ "/assets/spoolholderFail.jpg" | absolute_url }})

Delen till vänster blev relativt lyckad medans delen till höger blev mer eller mindre totalt misslyckad, totalt sett blev det alltså halvbra eller halvmisslyckat (beroende på om man ser på det positivt eller negativt, eller kanske rättare sagt optimistiskt eller pessimistiskt).
<br>Jag misstänker att anledningen till att den högra delen inte fäste lika bra var på grund av att jag slarvade något då jag riktade värmebädden. När man gör det ställer man munstycket i hemläget, stänger av stegmotorerna så att man fritt kan förflytta munstycket till bäddens olika hörn. Därefter höjer/sänker man vart och en av de fyra hörnen på värmebädden så att ett pappersark precis får plats mellan munstycket och bädden. Vid det här tillfället fick jag lov att sänka bädden vid det första hörnet men vid de andra rymdes pappret mellan munstycke och bädd redan från början. Jag borde dock ha höjt bädden vid de övriga hörnen för att se till att avståndet inte var för stort (vilket det med största sannolikhet var). Hittills har jag lyckats bra med mina utskrifter så länge bädden varit i rätt nivå, skulle det ändå inte fästa ordentligt kan man prova att lägga ett tunt lager av hårspray eller limstift på bädden. Risken är dock att de utskrivna detaljerna blir mycket svårare att få loss från bädden efter att utskriften är färdig om man använder någon av de metoderna.