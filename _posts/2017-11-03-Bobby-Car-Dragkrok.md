---
layout: post
title:  "Bobby Car-dragkrok"
categories: [3D, 3D-skrivare, friformning, friformsframställning, Anet, Anet A8, Bobby Car, Bobbycar, Dragkrok, Trio med Lax]
comments: true
---

I somras köpte min flickvän en begagnad Bobbycar med tillhörande släpvagn, för att ge bort i present till sin gudson. Tyvärr saknades själva dragkroken eller kopplingen mellan bil och släp, men det tänkte vi att vi kunde lösa senare. Delen finns att köpa men kostnaden frakt inkluderat, är större än vad bilen och släpet kostade vilket gör ett sådant köp ganska omotiverat.

Nu när jag införskaffade en 3D-skrivare hade vi fortfarande inte löst problemet att koppla ihop bilen med släpvagnen, och därför var det lämpligt att skriva ut en reservdel. Inledningsvis kollade jag de sidor som finns där folk lägger upp 3D-modeller, framförallt [Thingiverse](http://www.thingiverse.com), men det visade sig inte finnas ett överflöd av Bobbycardragkrokar och de jag hittade verkade inte optimala. Därför valde jag att själv designa en enkel dragkrok i [Autodesk Fusion 360](https://www.autodesk.com/products/fusion-360/overview). Fusion 360 är helt fritt att använda för bland annat studenter och hobbyanvändare, men samtidigt väldigt kraftfullt. Då jag har viss (väldigt sparsam) erfarenhet av SolidWorks sedan tidigare gick det relativt smärtfritt att med hjälp av dokumentation och instruktionsfilmer komma igång med att göra enkla 3D-modeller.

Till att börja med gjorde jag helt enkelt en pinne med en bredare bas, avsedd att träs genom hålet på släpet och bilen för att på så sätt låsa ihop dessa. Den tog drygt en timme att skriva ut. När jag testade den passade den bra genom hålen i både släp och bil men tyvärr hade jag inte insett att släpet är baktungt vilket gjorde att den åkte ur lika lätt.
<br>Jag designade därför en ny pinne. Jag använde samma design men lade till en roterande klack nedtill, för att på så sätt kunna låsa den underifrån med hjälp av rotationskraften från släpet.
![Bobby Car Pin Design]({{ "/assets/fusionbobbypin.png" | absolute_url }})

Det tog lite mer än två timmar att skriva ut den nya dragkrokspinnen, med roterande del, i ett stycke med hjälp av stödmaterial. När jag testade den fungerade den bra och lyckligtvis gick det att rotera klacken efter att ha tagit bort stödmaterialet. Klacken hade kunnat suttit högre upp för att få mindre glapp mellan bil och släp men det får duga så länge den håller.
![Bobby Car Pin Print]({{ "/assets/bobbycarpin.jpg" | absolute_url }})

(Som syns på bilden har också, fantastiskt nog, det blå plastfilamentet jag skriver ut med nästintill identisk kulör som bilen.)

För att avsluta denna post bjuder jag på en video till den eminenta låten "Brorsans nya Bobbycar" av gruppen "Trio med Lax".
<iframe width="560" height="315" src="https://www.youtube.com/embed/F5uxx6fEfHQ?rel=0" frameborder="0" allowfullscreen></iframe>